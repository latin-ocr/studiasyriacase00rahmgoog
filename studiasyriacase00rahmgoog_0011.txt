nd lectorem

Rerum liturgicarum cultoribus haud exiguum adiumentum ad suas prose·
quendas inquisitiones attulerunt veterum ecclesiasticorum auctorum recensiori·
bus hisce temporibus feliciter detecta scripta atque in publicam edita lucem.
= Prae primis commemoranda praesertim sunt : “Peregrinatio ad loca sancta,
quae primo typis prodiit anno 1887 curante l. F. Gamurrini ; “Euchologium
SerapioniS, quod edidit Α. Dmitriewslry anno 1894; demum “Testamentum
Domini„ a nobis vulgatum anno 1899.

Compertum attamen est eruditis viris codices syriacus, qui asservantur
sive per orientem sive per occidentem, continere adhuc plura, eaque pretiosa,
documenta ex quibus disciplinae liturgicae egregie illustrantur atque notabili-
ter augentur. Quapropter, eiusmodi studiorum promovendorum causa, animum
diligenter adplicuimus ex codicibus nostrae bibliothecae necnon parisiensis
atque vaticanae, quas nuper visitavimus, eruendis delectis opusculis liturgicis,
iisque publici iuris iaciendis hoc libello, qui est fasciculus tertius incoeptae
collectionis, quae inscribitur “studia syriaca, unacum elaborata a nobis ipso-
rum latina translatione, adiectis insuper hic inde opportunis brevibus adnota-
tionibus.

Sunt autem illa documenta quae sequuntur:

Ι Ordo quo inire solet episcopus urbem, et descriptio partis liturgiae,

quae anaphoram seu canonem praecedit.
ll Responsa canonico - liturgica quaesitis propositis ab orientis abbatibus
lll Ritus et canones sacrarum ordinationum. ’
Ν Epistola Anthimi pseudo - patriarchae Constantinopoleos ad Iacobum

 

